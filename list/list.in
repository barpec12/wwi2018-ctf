Najdroższy przyjacielu!

Piszę do Ciebie, gdyż z utęsknieniem oczekuję naszego spotkania. Już niedługo zobaczymy się i będziemy mogli przedyskutować wszystkie nasze najnowsze pomysły na zapanowanie nad całym wszechświatem. Każdy kolejny plan przybliża nas do osiągnięcia naszego celu, a mianowicie — zagłady całej rasy ludzkiej.

Pozwolę sobie wrócić pamięcią do jednej z pierwszych naszych idei. Co prawda, nasz wirus nie okazał się na tyle skuteczny, by wywołać więcej niż lekką gorączkę połączoną z niekontrolowanymi atakami śmiechu, jednak sam pomysł zaszczepienia w ludzkości choroby nie opuścił mnie przez te wszystkie lata.

Ostatnio, siedząc w swojej samotni, przypomniał mi się klasyk kina końca lat dziewięćdziesiątych - „Matrix”. Jest tam powiedziane, parafrazując, że rakiem Ziemi jest... ludzkość.

Więc, mój Przyjacielu, co Ty na to powiesz — pozostawmy ich samych sobie. Niech niszczą oni sami swoje środowisko — bardzo dobrze sobie radzą z tym sami!

Popatrzmy na same liniowce — długie statki, które wypuszczają gigantyczne ilości smogu do atmosfery. Albo samochody na benzynę, ropę. Na chowy przemysłowe zwierząt, na konsumpcjonizm wielkich państw, na rozprzestrzeniające się choroby...

Zostawmy ich samych sobie, a my rozpocznijmy nowy rozdział naszego życia! Zróbmy wreszcie coś dobrego. Kupiłem już działkę i planuję rozpocząć stawianie nowych uli z pszczołami na początku przyszłego miesiąca.

Zapraszam Cię zatem na wielkie otwarcie,
Twój już-nie-wiecznie-Zły.

P.S. Gdy przybędziesz, podaj to hasło CTF{yhtążjpbędiłsgńxfaćueznomlrókcw}.
